{
  "1": {
    "卦图": [
      0,
      0,
      0,
      0,
      0,
      0
    ],
    "卦名": "乾",
    "卦辞": "元，亨，利，贞。",
    "爻辞": "\r\n初九：潜龙，勿用。\r\n九二：见龙在田，利见大人。\r\n九三：君子终日乾乾，夕惕若，厉，无咎。\r\n九四：或跃在渊，无咎。\r\n九五：飞龙在天，利见大人。\r\n上九：亢龙有悔。\r\n用九：见群龙无首，吉。\r\n",
    "彖": "大哉乾元，万物资始，乃统天。云行雨施，品物流形。大明终始，六位时成，时乘六龙以御天。乾道变化，各正性命，保合大和，乃利贞。首出庶物，万国咸宁。",
    "象曰": "天行健，君子以自强不息。潜龙勿用，阳在下也。见龙在田，德施普也。终日乾乾，反复道也。或跃在渊，进无咎也。飞龙在天，大人造也。亢龙有悔，盈不可久也。用九，天德不可为首也。"
  },
  "64": {
    "卦图": [
      1,
      1,
      1,
      1,
      1,
      1
    ],
    "卦名": "坤",
    "卦辞": "元，亨，利牝马之贞。 君子有攸往，先迷后得主，利；西南得朋，东北丧朋。 安贞，吉。",
    "爻辞": "\r\n初六：履霜，坚冰至。\r\n六二：直，方，大，不习无不利。\r\n六三：含章可贞。 或从王事，无成有终。\r\n六四：括囊；无咎，无誉。\r\n六五：黄裳，元吉。\r\n上六：龙战于野，其血玄黄。\r\n用六：利永贞。\r\n",
    "彖": "至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。",
    "象曰": "地势坤，君子以厚德载物。"
  },
  "30": {
    "卦图": [
      1,
      0,
      1,
      1,
      1,
      0
    ],
    "卦名": "屯",
    "卦辞": "元，亨，利，贞，勿用，有攸往，利建侯。",
    "爻辞": "\r\n初九：磐桓；利居贞，利建侯。\r\n六二：屯如邅如，乘马班如。 匪寇婚媾，女子贞不字，十年乃字。\r\n六三：既鹿无虞，惟入于林中，君子几不如舍，往吝。\r\n六四：乘马班如，求婚媾，往吉，无不利。\r\n九五：屯其膏，小贞吉，大贞凶。\r\n上六：乘马班如，泣血涟如。\r\n",
    "彖": "屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。",
    "象曰": "云，雷，屯；君子以经纶。"
  },
  "47": {
    "卦图": [
      0,
      1,
      1,
      1,
      0,
      1
    ],
    "卦名": "蒙",
    "卦辞": "亨。 匪我求童蒙，童蒙求我。 初噬告，再三渎，渎则不告。利贞。",
    "爻辞": "\r\n初六：发蒙，利用刑人，用说桎梏，以往吝。\r\n九二：包蒙吉；纳妇吉；子克家。\r\n六三：勿用娶女；见金夫，不有躬，无攸利。\r\n六四：困蒙，吝。\r\n六五：童蒙，吉。\r\n上九：击蒙；不利为寇，利御寇。\r\n",
    "彖": "蒙，山下有险，险而止，蒙。 蒙亨，以亨行时中也。匪我求童蒙，童蒙求我，志应也。初噬告，以刚中也。再三渎， 渎则不告，渎蒙也。 蒙以养正，圣功也。",
    "象曰": "山下出泉，蒙；君子以果行育德。"
  },
  "6": {
    "卦图": [
      1,
      0,
      1,
      0,
      0,
      0
    ],
    "卦名": "需",
    "卦辞": "有孚，光亨，贞吉。 利涉大川。",
    "爻辞": "\r\n初九：需于郊。 利用恒，无咎。\r\n九二：需于沙。 小有言，终吉。\r\n九三：需于泥，致寇至。\r\n六四：需于血，出自穴。\r\n九五：需于酒食，贞吉。\r\n上六：入于穴，有不速之客三人来，敬之终吉。\r\n",
    "彖": "需，须也；险在前也。刚健而不陷，其义不困穷矣。需有孚，光亨，贞吉。位乎天位，以正中也。 利涉大川，往有功也。",
    "象曰": "云上于天，需；君子以饮食宴乐。"
  },
  "41": {
    "卦图": [
      0,
      0,
      0,
      1,
      0,
      1
    ],
    "卦名": "讼",
    "卦辞": "有孚，窒惕，中吉。终凶。利见大人，不利涉大川。",
    "爻辞": "\r\n初六：不永所事，小有言，终吉。\r\n九二：不克讼，归而逋其邑，人三百户，无眚。\r\n六三：食旧德，贞厉，终吉，或从王事，无成。\r\n九四：不克讼，复自命，渝，安贞，吉。\r\n九五：讼元吉。\r\n上九：或锡之鞶带，终朝三褫之。\r\n",
    "彖": "讼，上刚下险，险而健，讼。讼有孚，窒惕中吉，刚来而得中也。终凶；讼不可成也。 利见大人；尚中正也。不利涉大川；入于渊也。",
    "象曰": "天与水违行，讼；君子以作事谋始。"
  },
  "48": {
    "卦图": [
      1,
      1,
      1,
      1,
      0,
      1
    ],
    "卦名": "师",
    "卦辞": "贞，丈人吉，无咎。",
    "爻辞": "\r\n初六：师出以律，否臧凶。\r\n九二：在师中，吉无咎，王三锡命。\r\n六三：师或舆尸，凶。\r\n六四：师左次，无咎。\r\n六五：田有禽，利执言，无咎。长子帅师，弟子舆尸，贞凶。\r\n上六：大君有命，开国承家，小人勿用。\r\n",
    "彖": "师，众也，贞正也，能以众正，可以王矣。刚中而应，行险而顺，以此毒天下，而民从之，吉又何咎矣。",
    "象曰": "地中有水，师；君子以容民畜众。"
  },
  "62": {
    "卦图": [
      1,
      0,
      1,
      1,
      1,
      1
    ],
    "卦名": "比",
    "卦辞": "吉。 原筮元永贞，无咎。 不宁方来，后夫凶。",
    "爻辞": "\r\n初六：有孚比之，无咎。 有孚盈缶，终来有它，吉。\r\n六二：比之自内，贞吉。\r\n六三：比之匪人。\r\n六四：外比之，贞吉。\r\n九五：显比，王用三驱，失前禽。 邑人不诫，吉。\r\n上六：比之无首，凶。\r\n",
    "彖": "比，吉也，比，辅也，下顺从也。原筮元永贞，无咎，以刚中也。不宁方来，上下应也。后夫凶，其道穷也。",
    "象曰": "地上有水，比；先王以建万国，亲诸侯。"
  },
  "5": {
    "卦图": [
      0,
      0,
      1,
      0,
      0,
      0
    ],
    "卦名": "小畜",
    "卦辞": "亨。 密云不雨，自我西郊。",
    "爻辞": "\r\n初九：复自道，何其咎，吉。\r\n九二：牵复，吉。\r\n九三：舆说辐，夫妻反目。\r\n六四：有孚，血去惕出，无咎。\r\n九五：有孚挛如，富以其邻。\r\n上九：既雨既处，尚德载，妇贞厉。 月几望，君子征凶\r\n",
    "彖": "小畜；柔得位，而上下应之，曰小畜。 健而巽，刚中而志行，乃亨。 密云不雨，尚往也。 自我西郊，施未行也。",
    "象曰": "风行天上，小畜；君子以懿文德。"
  },
  "9": {
    "卦图": [
      0,
      0,
      0,
      1,
      0,
      0
    ],
    "卦名": "履",
    "卦辞": "履虎尾，不咥人，亨。",
    "爻辞": "\r\n初九：素履往，无咎。\r\n九二：履道坦坦，幽人贞吉。\r\n六三：眇能视，跛能履，履虎尾，咥人，凶。 武人为于大君。\r\n九四：履虎尾，愬愬，终吉。\r\n九五：夬履，贞厉。\r\n上九：视履考祥，其旋元吉。\r\n",
    "彖": "履，柔履刚也。说而应乎乾，是以履虎尾，不咥人，亨。刚中正，\r\n履帝位而不疚，光明也。",
    "象曰": "上天下泽，履；君子以辩上下，定民志。"
  },
  "8": {
    "卦图": [
      1,
      1,
      1,
      0,
      0,
      0
    ],
    "卦名": "泰",
    "卦辞": "小往大来，吉亨。",
    "爻辞": "\r\n初九：拔茅茹，以其汇，征吉。\r\n九二：包荒，用冯河，不遐遗，朋亡，得尚于中行。\r\n九三：无平不陂，无往不复，艰贞无咎。 勿恤其孚，于食有福。\r\n六四：翩翩不富，以其邻，不戒以孚。\r\n六五：帝乙归妹，以祉元吉。\r\n上六：城复于隍，勿用师。 自邑告命，贞吝。\r\n",
    "彖": "泰，小往大来，吉亨。则是天地交，而万物通也；上下交，而其志同也。内阳而外阴，内健而外顺，内君子而外小人，君子道长，小人道消也。",
    "象曰": "天地交，泰，后以财(=裁)成天地之道，辅相天地之宜，以左右民。"
  },
  "57": {
    "卦图": [
      0,
      0,
      0,
      1,
      1,
      1
    ],
    "卦名": "否",
    "卦辞": "否之匪人，不利君子贞，大往小来。",
    "爻辞": "\r\n初六：拔茅茹，以其汇，贞吉亨。\r\n六二：包承。 小人吉，大人否亨。\r\n六三：包羞。\r\n九四：有命无咎，畴离祉。\r\n九五：休否，大人吉。 其亡其亡，系于苞桑。\r\n上九：倾否，先否后喜。\r\n",
    "彖": "否之匪人，不利君子贞。大往小来，则是天地不交，而万物不通也；上下不交，而天下无邦也。内阴而外阳，内柔而外刚，内小人而外君子。小人道长，君子道消也。",
    "象曰": "天地不交，否；君子以俭德辟难，不可荣以禄。"
  },
  "17": {
    "卦图": [
      0,
      0,
      0,
      0,
      1,
      0
    ],
    "卦名": "同人",
    "卦辞": "同人于野，亨。 利涉大川，利君子贞。",
    "爻辞": "\r\n初九：同人于门，无咎。\r\n六二：同人于宗，吝。\r\n九三：伏戎于莽，升其高陵，三岁不兴。\r\n九四：乘其墉，弗克攻，吉。\r\n九五：同人，先号啕而后笑。 大师克相遇。\r\n上九：同人于郊，无悔。\r\n",
    "彖": "同人，柔得位得中，而应乎乾，曰同人。同人曰，同人于野，亨。利涉大川，乾行也。文明以健，中正而应，君子正也。 唯君子为能通天下之志。",
    "象曰": "天与火，同人；君子以类族辨物。"
  },
  "3": {
    "卦图": [
      0,
      1,
      0,
      0,
      0,
      0
    ],
    "卦名": "大有",
    "卦辞": "元亨。",
    "爻辞": "\r\n初九：无交害，匪咎，艰则无咎。\r\n九二：大车以载，有攸往，无咎。\r\n九三：公用亨于天子，小人弗克。\r\n九四：匪其彭，无咎。\r\n六五：厥孚交加，威如；吉。\r\n上九：自天祐之，吉无不利。\r\n",
    "彖": "大有，柔得尊位，大中而上下应之，曰大有。其德刚健而文明，应乎天而时行，是以元亨。",
    "象曰": "火在天上，大有；君子以遏恶扬善，顺天休命。"
  },
  "56": {
    "卦图": [
      1,
      1,
      1,
      0,
      1,
      1
    ],
    "卦名": "谦",
    "卦辞": "亨，君子有终。",
    "爻辞": "\r\n初六：谦谦君子，用涉大川，吉。\r\n六二：鸣谦，贞吉。\r\n九三：劳谦，君子有终，吉。\r\n六四：无不利，撝谦。\r\n六五：不富，以其邻，利用侵伐，无不利。\r\n上六：鸣谦，利用行师，征邑国。\r\n",
    "彖": "谦，亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。",
    "象曰": "地中有山，谦；君子以裒多益寡，称物平施。"
  },
  "60": {
    "卦图": [
      1,
      1,
      0,
      1,
      1,
      1
    ],
    "卦名": "豫",
    "卦辞": "利建侯行师。",
    "爻辞": "\r\n初六：鸣豫，凶。\r\n六二：介于石，不终日，贞吉。\r\n六三：盱豫，悔。 迟有悔。\r\n九四：由豫，大有得。勿疑。 朋盍簪。\r\n六五：贞疾，恒不死。\r\n上六：冥豫成，有渝，无咎。\r\n",
    "彖": "豫，刚应而志行，顺以动，豫。豫，顺以动，故天地如之，而况建侯行师乎？天地以顺动，故日月不过，而四时不忒；圣人以顺动，则刑罚清而民服。 豫之时义大矣哉！",
    "象曰": "雷出地奋，豫。 先王以作乐崇德，殷荐之上帝，以配祖考。"
  },
  "26": {
    "卦图": [
      1,
      0,
      0,
      1,
      1,
      0
    ],
    "卦名": "随",
    "卦辞": "元亨利贞，无咎。",
    "爻辞": "\r\n初九：官有渝，贞吉。 出门交有功。\r\n六二：系小子，失丈夫。\r\n六三：系丈夫，失小子。 随有求得，利居贞。\r\n九四：随有获，贞凶。有孚在道，以明，何咎。\r\n九五：孚于嘉，吉。\r\n上六：拘系之，乃从维之。 王用亨于西山。\r\n",
    "彖": "随，刚来而下柔，动而说，随。大亨贞，无咎，而天下随时，随时之义大矣哉！",
    "象曰": "泽中有雷，随；君子以向晦入宴息。"
  },
  "39": {
    "卦图": [
      0,
      1,
      1,
      0,
      0,
      1
    ],
    "卦名": "蛊",
    "卦辞": "元亨，利涉大川。 先甲三日，后甲三日。",
    "爻辞": "\r\n初六：干父之蛊，有子，考无咎，厉终吉。\r\n九二：干母之蛊，不可贞。\r\n九三：干父之蛊，小有悔，无大咎。\r\n六四：裕父之蛊，往见吝。\r\n六五：干父之蛊，用誉。\r\n上九：不事王侯，高尚其事。\r\n",
    "彖": "蛊，刚上而柔下，巽而止，蛊。蛊，元亨，而天下治也。利涉大川，往有事也。先甲三日，后甲三日，终则有始，天行也。",
    "象曰": "山下有风，蛊；君子以振民育德。"
  },
  "16": {
    "卦图": [
      1,
      1,
      1,
      1,
      0,
      0
    ],
    "卦名": "临",
    "卦辞": "元，亨，利，贞。 至于八月有凶。",
    "爻辞": "\r\n初九：咸临，贞吉。\r\n九二：咸临，吉无不利。\r\n六三：甘临，无攸利。 既忧之，无咎。\r\n六四：至临，无咎。\r\n六五：知临，大君之宜，吉。\r\n上六：敦临，吉无咎。\r\n",
    "彖": "临，刚浸而长。 说而顺，刚中而应，大亨以正，天之道也。 至于八月有凶，消不久也。",
    "象曰": "泽上有地，临； 君子以教思无穷，容保民无疆。"
  },
  "61": {
    "卦图": [
      0,
      0,
      1,
      1,
      1,
      1
    ],
    "卦名": "观",
    "卦辞": "盥而不荐，有孚顒若。",
    "爻辞": "\r\n初六：童观，小人无咎，君子吝。\r\n六二：窥观，利女贞。\r\n六三：观我生，进退。\r\n六四：观国之光，利用宾于王。\r\n九五：观我生，君子无咎。\r\n上九：观其生，君子无咎。\r\n",
    "彖": "大观在上，顺而巽，中正以观天下。观，盥而不荐，有孚顒若，下观而化也。观天之神道，而四时不忒， 圣人以神道设教，而天下服矣。",
    "象曰": "风行地上，观；先王以省方，观民设教。"
  },
  "27": {
    "卦图": [
      0,
      1,
      0,
      1,
      1,
      0
    ],
    "卦名": "噬嗑",
    "卦辞": "亨。 利用狱。",
    "爻辞": "\r\n初九：屦校灭趾，无咎。\r\n六二：噬肤灭鼻，无咎。\r\n六三：噬腊肉，遇毒；小吝，无咎。\r\n九四：噬干胏，得金矢，利艰贞，吉。\r\n六五：噬干肉，得黄金，贞厉，无咎。\r\n上九：何校灭耳，凶。\r\n",
    "彖": "颐中有物，曰噬嗑，噬嗑而亨。刚柔分，动而明，雷电合而章。柔得中而上行，虽不当位，利用狱也。",
    "象曰": "雷电噬嗑；先王以明罚敕法。"
  },
  "23": {
    "卦图": [
      0,
      1,
      1,
      0,
      1,
      0
    ],
    "卦名": "贲",
    "卦辞": "亨。 小利有所往。",
    "爻辞": "\r\n初九：贲其趾，舍车而徒。\r\n六二：贲其须。\r\n九三：贲如濡如，永贞吉。\r\n六四：贲如皤如，白马翰如，匪寇婚媾。\r\n六五：贲于丘园，束帛戋戋，吝，终吉。\r\n上九：白贲，无咎。\r\n",
    "彖": "贲，亨；柔来而文刚，故亨。分刚上而文柔，故小利有攸往。刚柔交错，天文也；文明以止，人文也。观乎天文，以察时变；观乎人文，以化成天下。",
    "象曰": "山下有火，贲；君子以明庶政，无敢折狱。"
  },
  "63": {
    "卦图": [
      0,
      1,
      1,
      1,
      1,
      1
    ],
    "卦名": "剥",
    "卦辞": "不利有攸往。",
    "爻辞": "\r\n初六：剥床以足，蔑贞凶。\r\n六二：剥床以辨，蔑贞凶。\r\n六三：剥之，无咎。\r\n六四：剥床以肤，凶。\r\n六五：贯鱼，以宫人宠，无不利。\r\n上九：硕果不食，君子得舆，小人剥庐。\r\n",
    "彖": "剥，剥也，柔变刚也。 不利有攸往，小人长也。 顺而止之，观象也。君子尚消息盈虚，天行也。",
    "象曰": "山附地上，剥；上以厚下，安宅。"
  },
  "32": {
    "卦图": [
      1,
      1,
      1,
      1,
      1,
      0
    ],
    "卦名": "复",
    "卦辞": "亨。 出入无疾，朋来无咎。 反复其道，七日来复，利有攸往。",
    "爻辞": "\r\n初九：不远复，无祗悔，元吉。\r\n六二：休复，吉。\r\n六三：频复，厉无咎。\r\n六四：中行独复。\r\n六五：敦复，无悔。\r\n上六：迷复，凶，有灾眚。用行师，终有大败，以其国君，凶；至于十年，不克征。\r\n",
    "彖": "复亨；刚反，动而以顺行，是以出入无疾，朋来无咎。反复其道，七日来复，天行也。利有攸往，刚长也。 复其见天地之心乎？",
    "象曰": "雷在地中，复；先王以至日闭关，商旅不行，后不省方。"
  },
  "25": {
    "卦图": [
      0,
      0,
      0,
      1,
      1,
      0
    ],
    "卦名": "无妄",
    "卦辞": "元，亨，利，贞。 其匪正有眚，不利有攸往。",
    "爻辞": "\r\n初九：无妄，往吉。\r\n六二：不耕获，不菑畲，则利有攸往。\r\n六三：无妄之灾，或系之牛，行人之得，邑人之灾。\r\n九四：可贞，无咎。\r\n九五：无妄之疾，勿药有喜。\r\n上九：无妄行，有眚，无攸利。\r\n",
    "彖": "无妄，刚自外来，而为主於内。动而健，刚中而应，大亨以正，天之命也。其匪正有眚，不利有攸往。无妄之往，何之矣？天命不祐，行矣哉？",
    "象曰": "天下雷行，物与无妄；先王以茂对时，育万物。"
  },
  "7": {
    "卦图": [
      0,
      1,
      1,
      0,
      0,
      0
    ],
    "卦名": "大畜",
    "卦辞": "利贞，不家食吉，利涉大川。",
    "爻辞": "\r\n初九：有厉利已。\r\n九二：舆说輹。\r\n九三：良马逐，利艰贞。 曰闲舆卫，利有攸往。\r\n六四：童牛之牿，元吉。\r\n六五：豶豕之牙，吉。\r\n上九：何天之衢，亨。\r\n",
    "彖": "大畜，刚健笃实，辉光日新其德，刚上而尚贤。能止健，大正也。不家食吉，养贤也。利涉大川，应乎天也。",
    "象曰": "天在山中，大畜；君子以多识前言往行，以畜其德。"
  },
  "31": {
    "卦图": [
      0,
      1,
      1,
      1,
      1,
      0
    ],
    "卦名": "颐",
    "卦辞": "贞吉。 观颐，自求口实。",
    "爻辞": "\r\n初九：舍尔灵龟，观我朵颐，凶。\r\n六二：颠颐，拂经，于丘颐，征凶。\r\n六三：拂颐，贞凶，十年勿用，无攸利。\r\n六四：颠颐吉，虎视眈眈，其欲逐逐，无咎。\r\n六五：拂经，居贞吉，不可涉大川。\r\n上九：由颐，厉吉，利涉大川。\r\n",
    "彖": "颐贞吉，养正则吉也。观颐，观其所养也；自求口实，观其自养也。天地养万物，圣人养贤，以及万民；颐之时大矣哉！",
    "象曰": "山下有雷，颐；君子以慎言语，节饮食。"
  },
  "34": {
    "卦图": [
      1,
      0,
      0,
      0,
      0,
      1
    ],
    "卦名": "大过",
    "卦辞": "栋桡，利有攸往，亨。",
    "爻辞": "\r\n初六：藉用白茅，无咎。\r\n九二：枯杨生稊，老夫得其女妻，无不利。\r\n九三：栋桡，凶。\r\n九四：栋隆，吉；有它吝。\r\n九五：枯杨生华，老妇得士夫，无咎无誉。\r\n上六：过涉灭顶，凶，无咎。\r\n",
    "彖": "大过，大者过也。 栋桡，本末弱也。刚过而中，巽而说行，利有攸往，乃亨。 大过之时义大矣哉！",
    "象曰": "泽灭木，大过；君子以独立不惧，遯世无闷。"
  },
  "46": {
    "卦图": [
      1,
      0,
      1,
      1,
      0,
      1
    ],
    "卦名": "坎",
    "卦辞": "习坎，有孚，维心亨，行有尚。",
    "爻辞": "\r\n初六：习坎，入于坎窞，凶。\r\n九二：坎有险，求小得。\r\n六三：来之坎坎，险且枕，入于坎窞，勿用。\r\n六四：樽酒簋贰，用缶，纳约自牖，终无咎。\r\n九五：坎不盈，祗既平，无咎。\r\n上六：系用徽纆，置于丛棘，三岁不得，凶。\r\n",
    "彖": "习坎，重险也。水流而不盈，行险而不失其信。维心亨，乃以刚中也。行有尚，往有功也。天险不可升也，地险山川丘陵也，王公设险以守其国，险之时用大矣哉！",
    "象曰": "水洊至，习坎；君子以常德行，习教事。"
  },
  "19": {
    "卦图": [
      0,
      1,
      0,
      0,
      1,
      0
    ],
    "卦名": "离",
    "卦辞": "利贞，亨。 畜牝牛，吉。",
    "爻辞": "\r\n初九：履错然，敬之无咎。\r\n六二：黄离，元吉。\r\n九三：日昃之离，不鼓缶而歌，则大耋之嗟，凶。\r\n九四：突如其来如，焚如，死如，弃如。\r\n六五：出涕沱若，戚嗟若，吉。\r\n上九：王用出征，有嘉折首，获匪其丑，无咎。\r\n",
    "彖": "离，丽也；日月丽乎天，百谷草木丽乎土，重明以丽乎正，乃化成天下。柔丽乎中正，故亨；是以畜牝牛吉也。",
    "象曰": "明两作离，大人以继明照于四方。"
  },
  "50": {
    "卦图": [
      1,
      0,
      0,
      0,
      1,
      1
    ],
    "卦名": "咸",
    "卦辞": "亨，利贞，取女吉。",
    "爻辞": "\r\n初六：咸其拇。\r\n六二：咸其腓，凶，居吉。\r\n九三：咸其股，执其随，往吝。\r\n九四：贞吉悔亡，憧憧往来，朋从尔思。\r\n九五：咸其脢，无悔。\r\n上六：咸其辅，颊，舌。\r\n",
    "彖": "咸，感也。柔上而刚下，二气感应以相与，止而说，男下女，是以亨利贞，取女吉也。天地感而万物化生，圣人感人心而天下和平；观其所感，而天地万物之情可见矣！",
    "象曰": "山上有泽，咸；君子以虚受人。"
  },
  "36": {
    "卦图": [
      1,
      1,
      0,
      0,
      0,
      1
    ],
    "卦名": "恒",
    "卦辞": "亨，无咎，利贞，利有攸往。",
    "爻辞": "\r\n初六：浚恒，贞凶，无攸利。\r\n九二：悔亡。\r\n九三：不恒其德，或承之羞，贞吝。\r\n九四：田无禽。\r\n六五：恒其德，贞，妇人吉，夫子凶。\r\n上六：振恒，凶。\r\n",
    "彖": "恒，久也。刚上而柔下，雷风相与，巽而动，刚柔皆应，恒。恒亨无咎，利贞；久於其道也，天地之道，恒久而不已也。利有攸往，终则有始也。日月得天，而能久照，四时变化，而能久成，圣人久於其道，而天下化成；观其所恒，而天地万物之情可见矣！",
    "象曰": "雷风，恒；君子以立不易方。"
  },
  "49": {
    "卦图": [
      0,
      0,
      0,
      0,
      1,
      1
    ],
    "卦名": "遁",
    "卦辞": "亨，小利贞。",
    "爻辞": "\r\n初六：遁尾，厉，勿用有攸往。\r\n六二：执之用黄牛之革，莫之胜说。\r\n九三：系遁，有疾厉，畜臣妾吉。\r\n九四：好遁君子吉，小人否。\r\n九五：嘉遁，贞吉。\r\n上九：肥遁，无不利。\r\n",
    "彖": "遁亨，遁而亨也。刚当位而应，与时行也。小利贞，浸而长也。遁之时义大矣哉！",
    "象曰": "天下有山，遁；君子以远小人，不恶而严。"
  },
  "4": {
    "卦图": [
      1,
      1,
      0,
      0,
      0,
      0
    ],
    "卦名": "大壮",
    "卦辞": "利贞。",
    "爻辞": "\r\n初九：壮于趾，征凶，有孚。\r\n九二：贞吉。\r\n九三：小人用壮，君子用罔，贞厉。 羝羊触藩，羸其角。\r\n九四：贞吉悔亡，藩决不羸，壮于大舆之輹。\r\n六五：丧羊于易，无悔。\r\n上六：羝羊触藩，不能退，不能遂，无攸利，艰则吉。\r\n",
    "彖": "大壮，大者壮也。刚以动，故壮。大壮利贞；大者正也。正大而天地之情可见矣！",
    "象曰": "雷在天上，大壮；君子以非礼弗履。"
  },
  "59": {
    "卦图": [
      0,
      1,
      0,
      1,
      1,
      1
    ],
    "卦名": "晋",
    "卦辞": "康侯用锡马蕃庶，昼日三接。",
    "爻辞": "\r\n初六：晋如，摧如，贞吉。 罔孚，裕无咎。\r\n六二：晋如，愁如，贞吉。 受兹介福，于其王母。\r\n六三：众允，悔亡。\r\n九四：晋如鼫鼠，贞厉。\r\n六五：悔亡，失得勿恤，往吉无不利。\r\n上九：晋其角，维用伐邑，厉吉无咎，贞吝。\r\n",
    "彖": "晋，进也。明出地上，顺而丽乎大明，柔进而上行。是以康侯用锡马蕃庶，昼日三接也。",
    "象曰": "明出地上，晋；君子以自昭明德。"
  },
  "24": {
    "卦图": [
      1,
      1,
      1,
      0,
      1,
      0
    ],
    "卦名": "明夷",
    "卦辞": "利艰贞。",
    "爻辞": "\r\n初九：明夷于飞，垂其翼。 君子于行，三日不食， 有攸往，主人有言。\r\n六二：明夷，夷于左股，用拯马壮，吉。\r\n九三：明夷于南狩，得其大首，不可疾贞。\r\n六四：入于左腹，获明夷之心，于出门庭。\r\n六五：箕子之明夷，利贞。\r\n上六：不明晦，初登于天，后入于地。\r\n",
    "彖": "明入地中，明夷。内文明而外柔顺，以蒙大难，文王以之。利艰贞，晦其明也，内难而能正其志，箕子以之。",
    "象曰": "明入地中，明夷；君子以莅众，用晦而明。"
  },
  "21": {
    "卦图": [
      0,
      0,
      1,
      0,
      1,
      0
    ],
    "卦名": "家人",
    "卦辞": "利女贞。",
    "爻辞": "\r\n初九：闲有家，悔亡。\r\n六二：无攸遂，在中馈，贞吉。\r\n九三：家人嗃嗃，悔厉吉；妇子嘻嘻，终吝。\r\n六四：富家，大吉。\r\n九五：王假有家，勿恤吉。\r\n上九：有孚威如，终吉。\r\n",
    "彖": "家人，女正位乎内，男正位乎外，男女正，天地之大义也。家人有严君焉，父母之谓也。父父，子子，兄兄，弟弟，夫夫，妇妇，而家道正；正家而天下定矣。",
    "象曰": "风自火出，家人；君子以言有物，而行有恒。"
  },
  "11": {
    "卦图": [
      0,
      1,
      0,
      1,
      0,
      0
    ],
    "卦名": "睽",
    "卦辞": "小事吉。",
    "爻辞": "\r\n初九：悔亡，丧马勿逐，自复；见恶人无咎。\r\n九二：遇主于巷，无咎。\r\n六三：见舆曳，其牛掣，其人天且劓，无初有终。\r\n九四：睽孤，遇元夫，交孚，厉无咎。\r\n六五：悔亡，厥宗噬肤，往何咎。\r\n上九：睽孤， 见豕负涂，载鬼一车， 先张之弧，后说之弧，匪寇婚媾，往遇雨则吉。\r\n",
    "彖": "睽，火动而上，泽动而下；二女同居，其志不同行；说而丽乎明，柔进而上行，得中而应乎刚；是以小事吉。天地睽，而其事同也；男女睽，而其志通也；万物睽，而其事类也；睽之时用大矣哉！",
    "象曰": "上火下泽，睽；君子以同而异。"
  },
  "54": {
    "卦图": [
      1,
      0,
      1,
      0,
      1,
      1
    ],
    "卦名": "蹇",
    "卦辞": "利西南，不利东北；利见大人，贞吉。",
    "爻辞": "\r\n初六：往蹇，来誉。\r\n六二：王臣蹇蹇，匪躬之故。\r\n九三：往蹇来反。\r\n六四：往蹇来连。\r\n九五：大蹇朋来。\r\n上六：往蹇来硕，吉；利见大人。\r\n",
    "彖": "蹇，难也，险在前也。 见险而能止，知矣哉！蹇利西南， 往得中也；不利东北，其道穷也。 利见大人，往有功也。 当位贞吉，以正邦也。 蹇之时用大矣哉！",
    "象曰": "山上有水，蹇；君子以反身修德。"
  },
  "44": {
    "卦图": [
      1,
      1,
      0,
      1,
      0,
      1
    ],
    "卦名": "解",
    "卦辞": "利西南，无所往，其来复吉。 有攸往，夙吉。",
    "爻辞": "\r\n初六：无咎。\r\n九二：田获三狐，得黄矢，贞吉。\r\n六三：负且乘，致寇至，贞吝。\r\n九四：解而拇，朋至斯孚。\r\n六五：君子维有解，吉；有孚于小人。\r\n上六：公用射隼，于高墉之上，获之，无不利。\r\n",
    "彖": "解，险以动，动而免乎险，解。解利西南，往得众也。其来复吉，乃得中也。有攸往夙吉，往有功也。天地解，而雷雨作，雷雨作，而百果草木皆甲坼，解之时大矣哉！",
    "象曰": "雷雨作，解；君子以赦过宥罪。"
  },
  "15": {
    "卦图": [
      0,
      1,
      1,
      1,
      0,
      0
    ],
    "卦名": "损",
    "卦辞": "有孚，元吉，无咎，可贞，利有攸往？  曷之用，二簋可用享。",
    "爻辞": "\r\n初九：已事遄往，无咎，酌损之。\r\n九二：利贞，征凶，弗损益之。\r\n六三：三人行，则损一人；一人行，则得其友。\r\n六四：损其疾，使遄有喜，无咎。\r\n六五：或益之，十朋之龟弗克违，元吉。\r\n上九：弗损益之，无咎，贞吉，利有攸往，得臣无家。\r\n",
    "彖": "损，损下益上，其道上行。损而有孚，元吉，无咎，可贞，利有攸往。\r\n曷之用？ 二簋可用享；二簋应有时。损刚益柔有时，损益盈虚，与时偕行。",
    "象曰": "山下有泽，损；君子以惩忿窒欲。"
  },
  "29": {
    "卦图": [
      0,
      0,
      1,
      1,
      1,
      0
    ],
    "卦名": "益",
    "卦辞": "利有攸往，利涉大川。",
    "爻辞": "\r\n初九：利用为大作，元吉，无咎。\r\n六二：或益之，十朋之龟弗克违，永贞吉。 王用享于帝，吉。\r\n六三：益之用凶事，无咎。 有孚中行，告公用圭。\r\n六四：中行，告公从。 利用为依迁国。\r\n九五：有孚惠心，勿问元吉。 有孚惠我德。\r\n上九：莫益之，或击之，立心勿恒，凶。\r\n",
    "彖": "益，损上益下，民说无疆，自上下下，其道大光。利有攸往，中正有庆。利涉大川，木道乃行。 益动而巽，日进无疆。天施地生，其益无方。 凡益之道，与时偕行。",
    "象曰": "风雷，益；君子以见善则迁，有过则改。"
  },
  "2": {
    "卦图": [
      1,
      0,
      0,
      0,
      0,
      0
    ],
    "卦名": "夬",
    "卦辞": "扬于王庭，孚号，有厉，告自邑，不利即戎，利有攸往。",
    "爻辞": "\r\n初九：壮于前趾，往不胜为咎。\r\n九二：惕号，莫夜有戎，勿恤。\r\n九三：壮于頄，有凶。 君子夬夬，独行遇雨，若濡有愠，无咎。\r\n九四：臀无肤，其行次且。 牵羊悔亡，闻言不信。\r\n九五：苋陆夬夬，中行无咎。\r\n上六：无号，终有凶。\r\n",
    "彖": "夬，决也，刚决柔也。健而说，决而和，扬于王庭，柔乘五刚也。孚号有厉，其危乃光也。 告自邑，不利即戎，所尚乃穷也。利有攸往，刚长乃终也。",
    "象曰": "泽上于天，夬；君子以施禄及下，居德则忌。"
  },
  "33": {
    "卦图": [
      0,
      0,
      0,
      0,
      0,
      1
    ],
    "卦名": "姤",
    "卦辞": "女壮，勿用取女。",
    "爻辞": "\r\n初六：系于金柅，贞吉，有攸往，见凶，羸豕孚蹢躅。\r\n九二：包有鱼，无咎，不利宾。\r\n九三：臀无肤，其行次且，厉，无大咎。\r\n九四：包无鱼，起凶。\r\n九五：以杞包瓜，含章，有陨自天。\r\n上九：姤其角，吝，无咎。\r\n",
    "彖": "姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。 姤之时义大矣哉！",
    "象曰": "天下有风，姤；后以施命诰四方。"
  },
  "58": {
    "卦图": [
      1,
      0,
      0,
      1,
      1,
      1
    ],
    "卦名": "萃",
    "卦辞": "亨。 王假有庙，利见大人，亨，利贞。 用大牲吉，利有攸往。",
    "爻辞": "\r\n初六：有孚不终，乃乱乃萃，若号一握为笑，勿恤，往无咎。\r\n六二：引吉，无咎，孚乃利用禴。\r\n六三：萃如，嗟如，无攸利，往无咎，小吝。\r\n九四：大吉，无咎。\r\n九五：萃有位，无咎。 匪孚，元永贞，悔亡。\r\n上六：赍咨涕洟，无咎。\r\n",
    "彖": "萃，聚也；顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。 观其所聚，而天地万物之情可见矣。",
    "象曰": "泽上於地，萃；君子以除戎器，戒不虞。"
  },
  "40": {
    "卦图": [
      1,
      1,
      1,
      0,
      0,
      1
    ],
    "卦名": "升",
    "卦辞": "元亨，用见大人，勿恤，南征吉。",
    "爻辞": "\r\n初六：允升，大吉。\r\n九二：孚乃利用禴，无咎。\r\n九三：升虚邑。\r\n六四：王用亨于岐山，吉无咎。\r\n六五：贞吉，升阶。\r\n上六：冥升，利于不息之贞。\r\n",
    "彖": "柔以时升，巽而顺，刚中而应，是以大亨。用见大人，勿恤；有庆也。 南征吉，志行也。",
    "象曰": "地中生木，升；君子以顺德，积小以高大。"
  },
  "42": {
    "卦图": [
      1,
      0,
      0,
      1,
      0,
      1
    ],
    "卦名": "困",
    "卦辞": "亨，贞，大人吉，无咎，有言不信。",
    "爻辞": "\r\n初六：臀困于株木，入于幽谷，三岁不觌。\r\n九二：困于酒食，朱绂方来，利用亨祀，征凶，无咎。\r\n六三：困于石，据于蒺藜，入于其宫，不见其妻，凶。\r\n九四：来徐徐，困于金车，吝，有终。\r\n九五：劓刖，困于赤绂，乃徐有说，利用祭祀。\r\n上六：困于葛藟，于臲卼，曰动悔。 有悔，征吉。\r\n",
    "彖": "困，刚掩也。险以说，困而不失其所，亨；其唯君子乎？贞大人吉，以刚中也。有言不信，尚口乃穷也。",
    "象曰": "泽无水，困；君子以致命遂志。"
  },
  "38": {
    "卦图": [
      1,
      0,
      1,
      0,
      0,
      1
    ],
    "卦名": "井",
    "卦辞": "改邑不改井，无丧无得，往来井井。汔至，亦未繘井，羸其瓶，凶。",
    "爻辞": "\r\n初六：井泥不食，旧井无禽。\r\n九二：井谷射鲋，瓮敝漏。\r\n九三：井渫不食，为我心恻，可用汲，王明，并受其福。\r\n六四：井甃，无咎。\r\n九五：井冽，寒泉食。\r\n上六：井收勿幕，有孚元吉。\r\n",
    "彖": "巽乎水而上水，井；井养而不穷也。改邑不改井，乃以刚中也。汔\r\n至亦未繘井，未有功也。 羸其瓶，是以凶也。",
    "象曰": "木上有水，井；君子以劳民劝相。"
  },
  "18": {
    "卦图": [
      1,
      0,
      0,
      0,
      1,
      0
    ],
    "卦名": "革",
    "卦辞": "巳日乃孚，元亨利贞，悔亡。",
    "爻辞": "\r\n初九：巩用黄牛之革。\r\n六二：巳日乃革之，征吉，无咎。\r\n九三：征凶，贞厉，革言三就，有孚。\r\n九四：悔亡，有孚改命，吉。\r\n九五：大人虎变，未占有孚。\r\n上六：君子豹变，小人革面，征凶，居贞吉。\r\n",
    "彖": "革，水火相息，二女同居，其志不相得，曰革。巳日乃孚；革而信之。文明以说，大亨以正，革而当，其悔乃亡。天地革而四时成，汤武革命，顺乎天而应乎人，革之时大矣哉！",
    "象曰": "泽中有火，革；君子以治历明时。"
  },
  "35": {
    "卦图": [
      0,
      1,
      0,
      0,
      0,
      1
    ],
    "卦名": "鼎",
    "卦辞": "元吉，亨。",
    "爻辞": "\r\n初六：鼎颠趾，利出否，得妾以其子，无咎。\r\n九二：鼎有实，我仇有疾，不我能即，吉。\r\n九三：鼎耳革，其行塞，雉膏不食，方雨亏悔，终吉。\r\n九四：鼎折足，覆公餗，其形渥，凶。\r\n六五：鼎黄耳金铉，利贞。\r\n上九：鼎玉铉，大吉，无不利。\r\n",
    "彖": "鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。",
    "象曰": "木上有火，鼎；君子以正位凝命。"
  },
  "28": {
    "卦图": [
      1,
      1,
      0,
      1,
      1,
      0
    ],
    "卦名": "震",
    "卦辞": "亨。 震来虩虩，笑言哑哑。 震惊百里，不丧匕鬯。",
    "爻辞": "\r\n初九：震来虩虩，后笑言哑哑，吉。\r\n六二：震来厉，亿丧贝，跻于九陵，勿逐，七日得。\r\n六三：震苏苏，震行无眚。\r\n九四：震遂泥。\r\n六五：震往来厉，亿无丧，有事。\r\n上六：震索索，视矍矍，征凶。 震不于其躬，于其邻，无咎。 婚媾有言。\r\n",
    "彖": "震，亨。 震来虩虩，恐致福也。笑言哑哑，后有则也。震惊百里，惊远而惧迩也。 出可以守宗庙社稷，以为祭主也。",
    "象曰": "洊雷，震；君子以恐惧修省。"
  },
  "55": {
    "卦图": [
      0,
      1,
      1,
      0,
      1,
      1
    ],
    "卦名": "艮",
    "卦辞": "艮其背，不获其身，行其庭，不见其人，无咎。",
    "爻辞": "\r\n初六：艮其趾，无咎，利永贞。\r\n六二：艮其腓，不拯其随，其心不快。\r\n九三：艮其限，列其夤，厉薰心。\r\n六四：艮其身，无咎。\r\n六五：艮其辅，言有序，悔亡。\r\n上九：敦艮，吉。\r\n",
    "彖": "艮，止也。时止则止，时行则行，动静不失其时，其道光明。艮其止，止其所也。上下敌应，不相与也。 是以不获其身，行其庭不见其人，无咎也。",
    "象曰": "兼山，艮；君子以思不出其位。"
  },
  "53": {
    "卦图": [
      0,
      0,
      1,
      0,
      1,
      1
    ],
    "卦名": "渐",
    "卦辞": "女归吉，利贞。",
    "爻辞": "\r\n初六：鸿渐于干，小子厉，有言，无咎。\r\n六二：鸿渐于磐，饮食衎衎，吉。\r\n九三：鸿渐于陆，夫征不复，妇孕不育，凶；利御寇。\r\n六四：鸿渐于木，或得其桷，无咎。\r\n九五：鸿渐于陵，妇三岁不孕，终莫之胜，吉。\r\n上九：鸿渐于陆，其羽可用为仪，吉。\r\n",
    "彖": "渐之进也，女归吉也。进得位，往有功也。进以正，可以正邦也。其位刚，得中也。止而巽，动不穷也。",
    "象曰": "山上有木，渐；君子以居贤德，善俗。"
  },
  "12": {
    "卦图": [
      1,
      1,
      0,
      1,
      0,
      0
    ],
    "卦名": "归妹",
    "卦辞": "征凶，无攸利。",
    "爻辞": "\r\n初九：归妹以娣，跛能履，征吉。\r\n九二：眇能视，利幽人之贞。\r\n六三：归妹以须，反归以娣。\r\n九四：归妹愆期，迟归有时。\r\n六五：帝乙归妹，其君之袂，不如其娣之袂良，月几望，吉。\r\n上六：女承筐无实，士刲羊无血，无攸利。\r\n",
    "彖": "归妹，天地之大义也。天地不交，而万物不兴，归妹人之终始也。说以动，所归妹也。征凶，位不当也。 无攸利，柔乘刚也。",
    "象曰": "泽上有雷，归妹；君子以永终知敝。"
  },
  "20": {
    "卦图": [
      1,
      1,
      0,
      0,
      1,
      0
    ],
    "卦名": "丰",
    "卦辞": "亨，王假之，勿忧，宜日中。",
    "爻辞": "\r\n初九：遇其配主，虽旬无咎，往有尚。\r\n六二：丰其蔀，日中见斗，往得疑疾，有孚发若，吉。\r\n九三：丰其沛，日中见沫，折其右肱，无咎。\r\n九四：丰其蔀，日中见斗，遇其夷主，吉。\r\n六五：来章，有庆誉，吉。\r\n上六：丰其屋，蔀其家，窥其户，阒其无人，三岁不觌，凶。\r\n",
    "彖": "丰，大也。明以动，故丰。王假之，尚大也。勿忧宜日中，宜照天下也。日中则昃，月盈则食，天地盈虚，与时消息，而况人於人乎？况於鬼神乎？",
    "象曰": "雷电皆至，丰；君子以折狱致刑。"
  },
  "51": {
    "卦图": [
      0,
      1,
      0,
      0,
      1,
      1
    ],
    "卦名": "旅",
    "卦辞": "小亨，旅贞吉。",
    "爻辞": "\r\n初六：旅琐琐，斯其所取灾。\r\n六二：旅即次，怀其资，得童仆贞。\r\n九三：旅焚其次，丧其童仆，贞厉。\r\n九四：旅于处，得其资斧，我心不快。\r\n六五：射雉一矢亡，终以誉命。\r\n上九：鸟焚其巢，旅人先笑后号啕。 丧牛于易，凶。\r\n",
    "彖": "旅，小亨，柔得中乎外，而顺乎刚，止而丽乎明，是以小亨，旅贞吉也。 旅之时义大矣哉！",
    "象曰": "山上有火，旅；君子以明慎用刑，而不留狱。"
  },
  "37": {
    "卦图": [
      0,
      0,
      1,
      0,
      0,
      1
    ],
    "卦名": "巽",
    "卦辞": "小亨，利攸往，利见大人。",
    "爻辞": "\r\n初六：进退，利武人之贞。\r\n九二：巽在床下，用史巫纷若，吉无咎。\r\n九三：频巽，吝。\r\n六四：悔亡，田获三品。\r\n九五：贞吉悔亡，无不利。 无初有终，先庚三日，后庚三日，吉。\r\n上九：巽在床下，丧其资斧，贞凶。\r\n",
    "彖": "重巽以申命，刚巽乎中正而志行。柔皆顺乎刚，是以小亨，利有攸往，利见大人。",
    "象曰": "随风，巽；君子以申命行事。"
  },
  "10": {
    "卦图": [
      1,
      0,
      0,
      1,
      0,
      0
    ],
    "卦名": "兑",
    "卦辞": "亨，利贞。",
    "爻辞": "\r\n初九：和兑，吉。\r\n九二：孚兑，吉，悔亡。\r\n六三：来兑，凶。\r\n九四：商兑，未宁，介疾有喜。\r\n九五：孚于剥，有厉。\r\n上六：引兑。\r\n",
    "彖": "兑，说也。刚中而柔外，说以利贞，是以顺乎天，而应乎人。说以先民，民忘其劳；说以犯难，民忘其死；说之大，民劝矣哉！",
    "象曰": "丽泽，兑；君子以朋友讲习。"
  },
  "45": {
    "卦图": [
      0,
      0,
      1,
      1,
      0,
      1
    ],
    "卦名": "涣",
    "卦辞": "亨。 王假有庙，利涉大川，利贞。",
    "爻辞": "\r\n初六：用拯马壮，吉。\r\n九二：涣奔其机，悔亡。\r\n六三：涣其躬，无悔。\r\n六四：涣其群，元吉。 涣有丘，匪夷所思。\r\n九五：涣汗其大号，涣王居，无咎。\r\n上九：涣其血，去逖出，无咎。\r\n",
    "彖": "涣，亨。 刚来而不穷，柔得位乎外而上同。 王假有庙，王乃在中也。 利涉大川，乘木有功也。",
    "象曰": "风行水上，涣；先王以享于帝立庙。"
  },
  "14": {
    "卦图": [
      1,
      0,
      1,
      1,
      0,
      0
    ],
    "卦名": "节",
    "卦辞": "亨。 苦节不可贞。",
    "爻辞": "\r\n初九：不出户庭，无咎。\r\n九二：不出门庭，凶。\r\n六三：不节若，则嗟若，无咎。\r\n六四：安节，亨。\r\n九五：甘节，吉；往有尚。\r\n上六：苦节，贞凶，悔亡。\r\n",
    "彖": "节，亨，刚柔分，而刚得中。苦节不可贞，其道穷也。说以行险，当位以节，中正以通。天地节而四时成，节以制度，不伤财，不害民。",
    "象曰": "泽上有水，节；君子以制数度，议德行。"
  },
  "13": {
    "卦图": [
      0,
      0,
      1,
      1,
      0,
      0
    ],
    "卦名": "中孚",
    "卦辞": "豚鱼吉，利涉大川，利贞。",
    "爻辞": "\r\n初九：虞吉，有他不燕。\r\n九二：鸣鹤在阴，其子和之，我有好爵，吾与尔靡之。\r\n六三：得敌，或鼓或罢，或泣或歌。\r\n六四：月几望，马匹亡，无咎。\r\n九五：有孚挛如，无咎。\r\n上九：翰音登于天，贞凶。\r\n",
    "彖": "中孚，柔在内而刚得中。说而巽，孚，乃化邦也。豚鱼吉，信及豚鱼也。利涉大川，乘木舟虚也。 中孚以利贞，乃应乎天也。",
    "象曰": "泽上有风，中孚；君子以议狱缓死。"
  },
  "52": {
    "卦图": [
      1,
      1,
      0,
      0,
      1,
      1
    ],
    "卦名": "小过",
    "卦辞": "亨，利贞，可小事，不可大事。飞鸟遗之音，不宜上宜下，大吉。",
    "爻辞": "\r\n初六：飞鸟以凶。\r\n六二：过其祖，遇其妣；不及其君，遇其臣；无咎。\r\n九三：弗过防之，从或戕之，凶。\r\n九四：无咎，弗过遇之。 往厉必戒，勿用永贞。\r\n六五：密云不雨，自我西郊，公弋取彼在穴。\r\n上六：弗遇过之，飞鸟离之，凶，是谓灾眚。\r\n",
    "彖": "小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，有飞鸟遗之音，不宜上宜下，大吉；上逆而下顺也。",
    "象曰": "山上有雷，小过；君子以行过乎恭，丧过乎哀，用过乎俭。"
  },
  "22": {
    "卦图": [
      1,
      0,
      1,
      0,
      1,
      0
    ],
    "卦名": "既济",
    "卦辞": "亨，小利贞，初吉终乱。",
    "爻辞": "\r\n初九：曳其轮，濡其尾，无咎。\r\n六二：妇丧其髴，勿逐，七日得。\r\n九三：高宗伐鬼方，三年克之，小人勿用。\r\n六四：繻有衣袽，终日戒。\r\n九五：东邻杀牛，不如西邻之禴祭，实受其福。\r\n上六：濡其首，厉。\r\n",
    "彖": "既济，亨，小者亨也。利贞，刚柔正而位当也。初吉，柔得中也。终止则乱，其道穷也。",
    "象曰": "水在火上，既济；君子以思患而豫防之。"
  },
  "43": {
    "卦图": [
      0,
      1,
      0,
      1,
      0,
      1
    ],
    "卦名": "未济",
    "卦辞": "亨，小狐汔济，濡其尾，无攸利。",
    "爻辞": "\r\n初六：濡其尾，吝。\r\n九二：曳其轮，贞吉。\r\n六三：未济，征凶，利涉大川。\r\n九四：贞吉，悔亡，震用伐鬼方，三年有赏于大国。\r\n六五：贞吉，无悔，君子之光，有孚，吉。\r\n上九：有孚于饮酒，无咎，濡其首，有孚失是。\r\n",
    "彖": "未济，亨；柔得中也。 小狐汔济，未出中也。濡其尾，无攸利；不续终也。 虽不当位，刚柔应也。",
    "象曰": "火在水上，未济；君子以慎辨物居方。"
  }
}